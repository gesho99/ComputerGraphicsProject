Моят курсов проект по предмета "Компютърна графика" в Технически Университет - София, факлутет по приложна математика и информатика, специалност "Информатика и софтуерни науки", бакалавър.

Изисквания:
1. Проектът трябва да има цялостна концепция ("тема"), а да не бъде само технологично демо. Например "3D тетрис" е тема, а "Движещи се и въртящи се геометрични фигури" е технологично демо.
2. Като технологичен стек е препоръчително използването на OpenGL Core Profile и C++. Други езици за програмиране (напр. C#) и други графични библиотеки (напр. DirectX) също са допустими. Използването на собствени шейдъри носи предимство. Използването на OpenGL Compatibility Profile НЕ Е допустимо.
3. В проекта трябва да има сцена с поне 5 взаимодействащи си обекти (напр. стени, през които не може да се премине, двама играчи, топка и т.н.)
4. Под взаимодействие между обектите се разбира:
    - да се откриват и обработват сблъсъци между обектите (напр. топче да отскача и да се завърта при сблъсък с движеща се хилка)
    - посоката и скоростта на движение на един обект да зависят от позицията на друг обект (напр. гравитация в контекста на космически тела)
    - цветовете на един обект да се променят под въздействието на друг обект (напр. светлинен източник, отразена от обекта светлина)
5. Използването на текстури в проекта носи предимство.
6. Препоръчително е потребителят да може да взаимодейства с обектите в сцената (напр. да може да променя посоката на движение на играч, да може да засилва или намалява светлинните източници, да мести или завърта обекти и т.н.).

Тема - "Интериорен дизайн"

Целта на проекта е създаването на сцена с вътрешното разпределение на една стая.

  - Основните обекти са стени, прозорци, мебели, врати, декорации (напр. картини, килими), лапми.
  - Потребителят може да направи виртуална разходка в стаята, движейки се по пода, като е ограничен от стените, вратите и мебелите.
  - Стаята може да бъде разглеждана при различни атмосферни условия: в слънчев ден, в облачен ден, през нощта.
  - Изкуственото осветление се състои от минимум две лампи - една на тавана и една нощна лампа, като потребителят може да задава с каква светлина (колко келвина) са крушките в двете лампи.
  - Потребителят може да включва и изключва изкуственото осветление (всяка лампа се управлява поотделно) и да вижда ефектът му върху обектите в стаята, включително сенки.
